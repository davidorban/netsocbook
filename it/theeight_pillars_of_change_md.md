La nostra tecnologia ha permeato in ogni livello della nostra società. Siamo stati estremamente proliferativi con il nostro ingegno per creare ogni possibile strumento capace di aiutarci, dal compito più banale a quello più complesso. Tutto quello che vediamo intorno a noi è un prodotto della nostra tecnologia, un esperimento di ricerca e sviluppo che ha attraversato migliaia di anni e subito innumerevoli iterazioni di tentativi ed errori. Siamo diventati così abituati a come la vita è diventata facile grazie ad essa, che la più banale assenza di qualsiasi oggetto da una delle nostre abitudini quotidiane è sufficiente per creare un certo panico. Ciò è dovuto al nostro essere creature tecnologiche, dipendendo da questo per rimanere al vertice della vita su questo pianeta e foraggiare il nostro futuro con ogni nuova invenzione. La nostra società ha cambiato faccia molte volte grazie alla tecnologia, influenzata dalla nostra comprensione migliore del mondo che ci circonda su piccola e grande scala. Perciò non siamo in grado di nominare un aspetto in particolare come il più incisivo ma, facendo un controllo crociato con le funzioni più rilevanti di una società, se ne possono selezionare alcuni che potrebbero essere interpretati insieme per formare un modello di organizzazioni future. Li abbiamo chiamati "pilastri del cambiamento" perchè rappresentano le  fondamenta dinamiche che serviranno da base per la transizione socio-economica nella società del mondo futuro. La scelta è stata fatta al fine di dare un quadro completo di ciò che sono le principali tendenze tecnologiche del mondo d'oggi, pur tenendo in considerazione importanti prospettive di come saranno radicalmente trasformate in futuro. Si potrebbe sostenere che questa selezione abbia saltato alcuni ambiti che potrebbero essere considerati pertinenti, ma coinvolgere ogni categoria tecnologica nella conversazione servirebbe solo a distogliere la nostra attenzione dalle più rilevanti trasformazioni che stanno accadendo intorno a noi, quelle che si riveleranno le più trasformative.
Abbiamo distillato otto pilastri del cambiamento, elencati qui senza nessun tipo di classifica:
1.  Energia
2.  Manifattura
3.  Cibo
4.  Salute
5.  Cultura e apprendimento
6.  Finanza
7.  Fiducia e sicurezza
8.  Governo e politica

Approfondiremo ora questi argomenti apparentemente molto diversi, per capire come, attraverso la storia umana, hanno contribuito a formare le nostre società tramite delle iterazioni in costante miglioramento e che oggi si manifestano con realtà radicalmente trasformate. Questi molti aspetti del nostro mondo si intrecciano tra loro, aiutati dalle tecnologie che permettono alla sinergia di sorgere oggi più che mai, generando nuove e  interessanti dinamiche sociali come risposta dall'organismo mondiale. Sempre simbiotici con gli altri, questi campi modelleranno il futuro della nostra società, o Network Society, come capiremo tra poco.
