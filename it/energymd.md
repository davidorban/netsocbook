In quest’epoca di trasformazioni incredibili e ad ampio spettro tendiamo a dimenticare la causa di tutto ciò.
Questa chimera ha così tante teste che siamo giustamente scusati se rimaniamo stupefatti dalla sua complessità, anche se alcuni aspetti emergono dalla mischia per la loro influenza pervasiva in pressochè ogni nostra azione. L’energia è senza dubbio uno dei più importanti motori della trascendenza umana dalle sue umili origini alla odierna civiltà globale. Ci ha permesso di arrivare fin qui, abilitando la nostra ingegnosità con prestazioni in costante aumento e varie fonti da cui attingere. Indubbiamente ha cambiato forma e dimensione molte volte, ciascuna abilitando le nostre società di crescere parassiticamente con essa, accompagnandoci attraverso la storia. Tuttavia la natura dell’energia è legata alle leggi della natura, che dettano che le dinamiche che regolano la sua creazione e utilizzo non siano sempre senza lati negativi. La produzione energetica ha sempre influenzato il paesaggio, richiedendo strutture intravedibili da lontano e il cui impatto era senza dubbio evidente. Dai semplici mulini a vento ai brucianti e dannosi impianti a carbone, ogni passo del cammino abbiamo scoperto più performanti, più potenti fonti di energia e tecniche per incanalarla in tutta la nostra infrastruttura. La nostra continua ricerca di nuovi modi per fornire energia al nostro mondo ha compromesso la purezza dell'aria che respiriamo e del terreno che ci fornisce ciò di cui viviamo. Duecento anni di spregiudicato utilizzo di carbonfossili, dal carbone al petrolio, ha avuto effetti devastanti sull'atmosfera, raggiungendo livelli di mortale tossicità in molte città, inquinato svariate falde acquifere in tutto il mondo e contaminato I terreni coltivabili. Questo andamento altamente distruttivo nei confronti del nostro pianeta è dovuto ad una domanda sempre maggiore di energia da parte della fervente popolazione globale: le nostre società si allargano, riempiendo sempre più gli spazi vuoti tra le città e gradualmente accrescendo la densità di abitazioni, fabbriche, centrali ed infrastrutture assetate di elettricità. La crescente richiesta energetica viene soddisfatta con la l'instaurazione di nuove installazioni per la produzione di energia. I pozzi petroliferi vengono scavati sempre più a fondo e di totalmente nuovi vengono penetrati; alcuni aspettano solo il via per cominciare la loro attività deturpante, come la recente autorizzazione da parte di Barack Obama a trapanare l'Artico in cerca di nuovi pozzi. Tuttavia in parallelo si sta manifestando un trend che solo ora sta mostrando le sue vere potenzialità, che potrebbero cancellare nella sua interezza i nostri legami alle fonti energetiche inquinanti. L'attenzione pubblica rivolta verso le fonte energetiche rinnovabili ha portato da più di trent'anni un crescente numero di impianti che però hanno diverse pecche che gli impediscono di competere con le centrali a carbone o petrolio. Alcune, come per l'energia eolica, hanno una produzione incostante e non molto efficiente, altre, come l'idroelettrico o il geotermico, per la loro natura localizzata non possono godere di ampio utilizzo. La tecnologia permette, nella sua avanzata inesorabile, di affinare le tecniche di produzione per spremere quanti più watt dall'azione delle forze della natura ma questi problemi risultano ancora troppo ingenti da poter scavalcare. Esiste tuttavia una tecnologia energetica che staglia sopra le altre fonti rinnovabili e che sta mostrando sempre più di poter essere considerata la risposta ai nostri problemi e che, insieme ad altre componenti complementari, fornisce una prospettiva di abbondanza e indipendenza oltre ogni precedente.
Attraverso la storia dell'energia nella civiltà umana uno dei punti più importanti e trasformanti della sua influenza era la nostra capacità di incanalarla e sfruttarla in tutte le sue forme per i nostri bisogni. La fonte energetica più a portata di mano non siamo altro che noi stessi, la nostra forza e plasmabilità ci ha permesso di sopravvivere prima della scoperta del primo utilizzo di una fonte energetica esterna al nostro corpo: il fuoco. La possibilità di cuocere il nostro cibo, illuminarci nelle notti piene di pericoli e tenerci al caldo ci ha aiutato a porre le fondamenta per una società stabile e capace di perdurare. Questa reazione chimica primitiva non era molto controllabile ma ci ha sostenuto attraverso i secoli ed accompagnato alla scoperta di nuovi enti esterni che potessero funzionare da agenti per lo svolgimento di lavori onerosi e ripetitivi. La scoperta del mulino a vento e ad acqua ci ha permesso di trasferire il lavoro duro ad una forza per cui non ci serviva altro che mettere in moto semplici meccanismi per mettere in funzione. Buoi e altri animali da soma erano la risposta comune per un altro dei problemi dell'energia ai tempi: il difficoltoso impiego di questi agenti esterni che potevano lavorare solo in certi luoghi e in certe modalità. Non si poteva ancora concepire che le rivoluzioni energetiche che sarebbero avvenute nel giro di qualche centinaio di anni avrebbero trasformato ciò che era ritenuto possibile alle braccia dell'automazione. La rivoluzione industriale non è stata caratterizzata da nuove scoperte nel campo dei materiali o cose di questo genere, bensì nuove applicazioni di questi ultimi, grazie anche e soprattutto a una scienza progredita che li ha posti sotto una nuova luce di impiego. La possibilità di incubare la pressione in congegni a vapore hanno dato il via alla creazione delle prime vere e proprie macchine, elaborati meccanismi che sfruttano l'energia del calore e della pressione per generare forza e, quindi, movimento. L'effetto di tale scoperta fu un cambiamento radicale delle nostre società e di come funzionano ad ogni livello: energia posta sotto nuove lenti tecnologiche ci ha permesso di rivoluzionare il settore dei trasporti e soprattutto della produzione industriale. Per la prima volta nella storia l'energia può essere considerata la vera forza di cambiamento su vasta scala dell'ambiente che ci circonda e delle nostre vite in esso. Le città hanno cominciato ad accrescere grazie ad una spinta industriale senza precedenti: nuovi concetti di impresa, sospinti da una continua innovazione tecnologica, nuove modalità di compiere azioni dalle più mondane alle più rilevanti, le nostre società si sono viste in mezzo ad una tempesta di cambiamento e hanno mutato a loro volta. La coscienza collettiva si risveglia nel diciannovesimo secolo avente tra le mani un rinnovato potere con cui far girare gli ingranaggi delle società. A partire da questo periodo di grandezza tecnica e scientifica le scoperte tecnologiche vennero una dopo l'altra, come pedine del domino, garantendo ciascuna un gradino più in alto nell'avanzamento delle nostre civiltà. Uno di questi era l'utilizzo del petrolio come combustibile per veicoli come le automobili e addirittura per far volare gli aeroplani a partire dai fratelli Wright, ma c'era di più in tutto questo. Svariati esperimenti scientifici sul suo contenimento e sul suo controllo permisero di arrivare al punto di poter rendere concepibile l'idea di applicare nel pratico una nuova forma di energia: l'elettricità. Questa invisibile corrente di elettroni che fluisce attraverso cavi metallici ha stupito innumerevoli primi testimoni per la sua natura esotica e fuori di ogni precedente concezione energetica, tuttavia in pochi visionari hanno avuto l'acutezza di prevedere l'effetto rivoluzionario che avrà avuto sulla nostra società. Le nostre città si riempirono di fili di alta tensione, di cui molti ignoravano la funzione e la invisibile pericolosità, di strane prese sul muro e in menche non si dica le luci incandescenti di centinaia di lampadine illuminarono le strade e le vite di milioni di persone. La potenza trasformativa di questa scoperta fu di carattere maggiore rispetto alle applicazioni della prima rivoluzione industriale: questo è dovuto ad un fenomeno che stava diventando sempre più ovvio nelle menti delle persone, ovvero che il progresso tecnologico accelera col passare del tempo. Questo è in parte dovuto alle opportunità esposte dalla combinazione di tecnologie e nozioni scientifiche per portare alla luce nuove direzioni per proseguire. Ad esempio assieme alla scoperta dell'energia elettrica si scoprì il magnetismo e come questo è influenzato da quest'ultima, permettendo la creazione di congegni in grado di muoversi e compiere azioni grazie a motori che sfruttano questi concetti. L'energia elettrica ben presto diventa d'uso comune in ogni casa di ogni città delle società avanzate, conferendo la possibilità di essere impiegata in quantità variabili con impieghi sempre più ampi. La necessità di ogni casa di essere parte di questa rete energetica e quindi di attingere da questa forza portentosa esplose e dall'inizio del secolo scorso. Menti come quelle di Thomas Edison e Nikola Tesla portarono i mezzi per trasportare l'elettricità fino alle abitazioni e centrali e la produzione elettrica in continuo aumento spinse grandi aziende (e stati nazione) produttrici di petrolio a cercare in tutti i modi di accontentare la domanda. Svariati pozzi petroliferi vennero trapanati nelle profondità dei deserti dell'Arabia Saudita, negli Stati Uniti e in Brasile fino al largo del mare del Nord, Caspio, oceano Atlantico, al largo della California, India, Russia, Africa e molti altri. Centrali a petrolio, carbone, gasolio e biomasse sfruttano il calore derivato dalla combustione di questi combustibili per la generazione di corrente elettrica. A migliaia vennerò erette in tutto il mondo per fornire le basi energetiche su cui fondare nuovi centri cittadini e soddisfare le nuove costruzioni nei centri abitati che grazie a una nuova, abbondante energia, si trovavano desiderosi di espandersi. Il mondo proseguì imperterrito con la sua corsa al avanzamento, al continuo miglioramento delle condizioni di vita grazie alla tecnologia, tenendo ormai un ritmo quasi frenetico. A pari passo il settore energetico riusciva a garantire i propri servizi, creando un enorme mercato attorno agli accordi per la fornitura energetica e la compravendita di carbonfossili per la lavorazione. Nacquero dei giganti della produzione petrolifera, fornitori di benzina in tutto il mondo e di energia per interi paesi. Questi crebbero a tal punto da ottenere un tale potere e una tale influenza in tutto il mondo che è innegabile che la loro azione non contribuisca fortemente a modellare lo scenario politico ed economico globale, nel bene e nel male. Tuttavia, dietro a tutta questo esplosivo avanzamento e indisrciminata estrazione e produzione di carbonfossili, si nasconde da tempo un mostro che dietro le quinte sta crescendo in un problema che potrà diventare troppo grande da poter gestire. La combustione di petrolio, carbone e simili idrocarburi sprigiona nell'atmosfera un enorme quantità di C02 (biossido di carbonio), un gas che favorisce l'effetto serra e la conseguente ritenzione termica della nostra atmosfera. Questo altera gravemente l'equilibrio termico del nostro ecosistema, innalzando le temperature e mettendo a rischio la sopravvivenza di moltissime specie sulla terra e nei mari e, nel lungo termine, pone dei rischi e pericoli anche al genere umano. Oltre a questo effetto, l'azione sconsiderata di enti petroliferi e di altro genere ha causato innumerevoli danni al suolo e alle falde acquifere, inquinandoli e rendendo inutilizzabili vasti terreni e ponendo in immediato pericolo la biosfera circostante. Senza dubbio questo andamento dannoso e privo di scrupoli non può continuare o il danno arrecato all'unica casa ospitale a noi conosciuta nell'universo diventerà permanente e accrescerà sempre più rendendo impossibile la vita sulla Terra. Queste problematiche hanno, ormai da circa mezzo secolo, sollevato critiche concitate da parte di attivisti e di scienziati in tutto il mondo che vedono la natura insostenibile di questi processi. Le analisi e le ricerche attorno a questo campo hanno posto la questione sotto l’attenzione della comunità globale e, in particolare, dei suoi leader. Più di una volta incontri internazionali tra i capi di governo delle nazioni del mondo hanno posto come obiettivo la discussione di certe problematiche e la proposizione di accordi per la riduzione delle immissioni di sostanze nocive nell’ambiente. Protocolli come quello di Kyoto e ratificazioni dell’UNFCCC (United Nations Framework Convention on Climate Change) legarono gli stati membri con oneri legali di diminuire la produzione di gas serra e di stabilizzare la concentrazione di CO2 nell’atmosfera. Un gran numero di stati presero parte agli accordi, tuttavia gli obblighi imposti variavano secondo una categorizzazione internazionale: le nazioni sviluppate avevano obblighi differenti rispetto a quelle in via di sviluppo, anche se contribuivano maggiormente all’influenza umana sull’ambiente. Purtroppo l’andamento delle immissioni nell’atmosfera di gas-serra rimase in crescendo, con alcuni stati (tra cui gli USA) che rifiutarono i trattati vigenti e continuarono imperterriti la loro corsa all’energia. Di fronte a questa situazione  ci si rende conto che il problema di fondo è uno scontro di due mondi: come si può continuare a crescere e a espandersi, con una crescente richiesta di energia e risorse, tenendo bassa la nostra impronta ecologica e il nostro impatto sull’atmosfera? La risposta a questo quesito è composta da una serie di tecnologie che, pur non essendo di nuova concezione, trascendono le tecniche di produzione energetica tradizionali per il loro impatto minimo e la loro natura rinnovabile. Esistono numerose fonti di energia rinnovabile a nostra disposizione, poderose forze della natura che ci circondano e che, se convogliate e gestite ottimalmente, permettono di essere utilizzate per la produzione elettrica. Forze come il vento, le maree e le correnti dei fiumi, il calore insito nella crosta terrestre, eventi comuni sulla superficie della Terra che ci permettono di produrre energia e di rompere le catene che abbiamo con i dannosi e inquinanti carbonfossili. Ma per quanto l’idea di poter impiegare queste fonti per alimentare le nostre città senza compromettere l’ambiente sia allettante, i molti problemi che le circondano hanno reso questa prospettiva difficoltosa da realizzare. Le fonti rinnovabili sono legate alla loro posizione geografica, che non sempre è vantaggiosa per la produzione energetica. Inoltre la natura altalenante della loro efficienza energetica durante le stagioni e i cicli annuali non le rendono affidabili a tutto tondo. Gli avanzamenti tecnologici degli ultimi decenni hanno permesso di migliorare molti degli aspetti critici dell’applicazione di queste fonti energetiche e ad oggi in tutto il mondo esistono molte centrali che forniscono una buona fetta di energia alle nostre società. Ma ancora non basta e per quanto vengano costruite e impiegate nuove centrali ad energia rinnovabile, le necessità della nostra civiltà vengono ancora soddisfatte in prevalenza da combustibili fossili. Tra le risposte che abbiamo trovato per far fronte a questo problema ne esiste una che, grazie ai suoi recenti avanzamenti e alla sua particolare natura, può essere considerata la soluzione ideale alla nostra passata noncuranza e alla nostra futura sete di energia. L’energia solare è una fonte energetica rinnovabile che si differenzia da tutte le altre: non solo essa è accessibile in ogni parte del mondo, ma l’irradiazione annua della terra supera la necessità energetica dell’intera civiltà umana di ordini di grandezza. La Terra viene bombardata ogni anno da un potenziale di energia solare tra i 1575 – 49387 EJ. Questo è di gran lunga superiore al consumo energetico annuo della Terra che nel 2012 era di 559,8 EJ. Questo dato stupefacente ci permette di porre in prospettiva l’incredibile potenziale di questa fonte di energia, abbondante ed accessibile in praticamente ogni luogo della Terra. Lo sfruttamento dell’energia solare da parte delle nazioni del mondo potrebbe porre fine alla nostra dipendenza dai combustibili fossili, superandone la produzione energetica largamente. Il problema che fino ad ora ha impedito l’utilizzo dell’energia solare su larga scala era di natura tecnologica: i pannelli fotovoltaici che convertivano l’energia irradiata dal Sole in energia elettrica non avevano un’efficienza tale da rendere vantaggiosa l’installazione di costosi impianti sui tetti delle case. I primi prototipi di cella fotovoltaica nel 1954 avevano un’efficienza del 4,5-6% per un improponibile costo di 286$/Watt. La scoperta iniziale della tecnologia in grado di effettuare questa conversione fece cominciare una reazione a catena data dall’insieme di ricerca scientifica, progresso tecnologico e domanda di mercato che permise a questo processo di progredire ad un livello attuale fortemente competitivo rispetto al petrolio o al carbone. Nel 2012 il livello medio di efficienza ottenibile da un’installazione fotovoltaica è salito a oltre il 20% e i dati sperimentali in laboratorio permettevano un’efficienza del 40%. Oggi, nuove tecnologie e nuovi campi tecnologici hanno cominciato a portare la loro innovazione nel campo del solare, spingendo le sue caratteristiche molto oltre i precedenti limiti. Nuove tecnologie di concentrazione dello spettro luminoso per aumentare la portata di assorbimento, superfici nanotecnologiche per conferire proprietà idrofobiche e autopulenti, materiali di nuova concezione per permettere un’efficienza di conversione di gran lunga superiore al passato. Questa situazione di sinergia tecnologica mostra ancora una volta come la presenza di più campi all’interno di una sperimentazione scientifica porti i risultati più inattesi e performanti. Una produzione energetica così alta permette alle installazioni di produrre più energia con meno pannelli e, di conseguenza, di ridurre il costo di implementazione. In molti stati del mondo è al giorno d’oggi più economico produrre energia con un installazione fotovoltaica che comprando l’energia delle centrali a carbone o a petrolio. Molti enti conferiscono anche dei benefici a chi decide di adottare questa tecnologia energetica, rendendo ancora più appetibile l’idea di un passaggio definitivo. Questo trend tecnologico sta comportando un numero di conseguenze, sociali ed economiche, che sta prendendo alla sprovvista le istituzioni. Alle Hawaii, dove l’energia solare viene prodotta in gran quantità, il flusso di immissione di energia da questa fonte attraverso l’infrastruttura locale è talmente grande che lo stato ha deciso di proibire qualunque nuova installazione. Questo fatto colpisce per una serie di motivi. Da una parte fa capire a che traguardo siamo riusciti ad raggiungere grazie alla nostra ingegnosità nel campo, ma dall’altro ci fa capire quanto le sovrastrutture non siano ancora pronte ad accogliere tale rivoluzione. La paura del cambiamento e l’onere dell’adattamento della rete nazionale a nuovi paradigmi ha messo in allarme lo stato, il quale si sta rendendo conto che la situazione energetica gli sta sfuggendo tra le mani. Fortunatamente si riesce a vedere un cambiamento di prospettiva sul piano delle alte sfere, sia in campo economico che politico. I mercati globali stanno muovendosi verso le energie rinnovabili, scommettendo grandi porzioni di fondi d’investimento in iniziative energetiche e vendendo freneticamente asset e interi campi petroliferi. Similmente le grandi potenze mondiali stanno ponendo degli obiettivi ambiziosi per rendere i propri paesi energicamente sostenibili e scommettendo a loro volta nelle tecnologie energetiche di nuova concezione, in particolare nel solare. Gli Stati Uniti hanno proposto come obiettivo nazionale per il 2020 di produrre il 20% della propria energia da fonti rinnovabili escluso l’idroelettrico. Questo target duplicherebbe l’output energetico rinnovabile odierno ma, per quanto possa sembrare ambizioso, non rende giustizia alle effettive capacità che saranno proiettate in questo lasso di tempo. Con l’efficienza dei pannelli solare in costante aumento e l’adozione in forte crescita si può benissimo prevedere che, assieme alle altre fonti rinnovabili, più del 65% del fabbisogno energetico possa essere prodotto da esse; con ogni tetto fornito di pannelli fotovoltaici, la copertura dei requisiti energetici potrebbe essere soddisfatta con un avanzo considerevole. Tuttavia una delle problematiche che sorgono lavorando col solare pone in questione questa prospettiva: questa tecnologia funziona efficacemente solo se il sole splende e non di notte. La soluzione a questo problema è un’altra tecnologia che sta manifestando una simile ondata di progresso e che può complementare una mancanza fondamentale nel solare. La ricerca nel campo dell’immagazzinamento dell’energia è stata, negli ultimi anni, molto incentivata in quanto supporta la quasi totalità degli applicativi tecnologici della società. Ora, batterie di nuova concezione stanno emergendo per permettere all’energia solare di essere impiegata anche quando non può essere prodotta. La quantità di energia che ci bombarda giornalieramente sotto forma di radiazioni luminose supera ampiamente le nostre necessità se sfruttassimo appieno la superficie irradiata sopra le nostre teste. L’energia in eccesso potrebbe essere immagazzinata in batterie di diverse proporzioni, casalinghe o industriali, per poter sfruttare l’energia in eccesso nel momento del bisogno. Tesla, azienda statunitense famosa per le sue macchine elettriche, ha annunciato recentemente la sua linea di batterie casalinghe che saranno in grado di contenere l’energia necessaria a mantenere attiva l’unità casalinga nei momenti di blackout o di ricaricare l’automobile. Questo elemento aggiuntivo permette al quadro di mostrarsi per quello che può diventare, una realtà di indipendenza energetica per ogni casa. Ogni unità abitativa oggigiorno ha la possibilità di installare pannelli fotovoltaici e, potenzialmente, di rendersi liberi dalla rete energetica nazionale, tuttavia lo stato, desideroso di mantenere ancorati i propri cittadini, impone questo collegamento forzatamente, a tal punto da voler comprare l’energia in eccesso prodotta dalle installazioni private. Di cosa hanno paura? Qual’è il futuro che queste tecnologie energetiche stanno proiettando di fronte a noi? La separazione dallo stato per quanto riguarda il fabbisogno energetico non è cosa da poco, in quanto sostiene un enorme giro d’affari economico e politico che crollerebbe se le vecchi principi venissero meno. Per questo motivo le nazioni del mondo stanno puntando alle energie rinnovabili per evitare di essere esclusi dal cambiamento, affermandosi come parte in gioco anche nel futuro modello sociale. Tale modello porta con sé nuove modalità e caratteristiche che cambieranno radicalmente la relazione che abbiamo con lo stato stesso e con la rete energetica che muterà a sua volta. Nella Network Society, grazie a radicate e avanzate fondamenta tecnologiche, l’energia sarà un bene preso per scontato che non solo ci permetterà di risolvere la nostra influenza negativa data dalla produzione energetica passata ma di aprirci gli occhi a nuove possibilità ed opportunità rese raggiungibili grazie a un’enorme abbondanza di risorse. Ciascuno di noi potrà avvalersi di un’indipendenza energetica propria ma sarà avvantaggiato dalla condivisione di risorse, energetiche e non, con la rete globale che riuscirà a gestirla in maniera organica ed ottimizzata. Inizialmente gli enti energetici nazionali e privati cercheranno di rimanere in testa al cambiamento imponendo le loro restrizioni che infine cederanno al modello circostante di condivisione e mutuale beneficio. L’incredibile quantità di energia prodotta permetterà, oltre a sostenere le funzioni della società, di compiere grandi opere di avanzamento e di generale miglioramento del nostro mondo. Dalla desalinizzazione delle acque marine per creare acqua potabile allo studio e alla ricerca scientifica in ambiti che richiedono grandi quantità di energia. Il futuro ci riserva un mondo di possibilità avveniristiche, rese possibili da tecnologie che fin dalla loro concezione hanno puntato a questo: abbondanza energetica e libertà individuale per tutti. Gli ostacoli davanti a noi sono incerti e alcuni tutt’ora ignoti, ma è un dato di fatto che per riuscire a proseguire la storia della nostra civiltà è necessario abbracciare nuovi schemi e paradigmi sociali per renderla sostenibile. Percorrendo le strade e prendendo le decisioni giuste, oggi il domani sembra più luminoso che mai.
